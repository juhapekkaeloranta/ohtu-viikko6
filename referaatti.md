#### Referaatti Tero Huomon kandidaattityöstä

__Ohjelmistoarkkitehtuurin sisällyttäminen ketteriin ohjelmistotuotantomenetelmiin.__

Tutkielma käsittelee ohjelmistoarkkitehtuuria ketterässä ohjelmistokehityksessä. 

Ketterän ohjelmistokehityksen keskeisenä periaatteena ovat lyhyet kehityspyrähdykset, joiden tarkoituksena on tuoda jatkuvasti uutta, asiakkaalle näkyvää arvoa tuotantokelpoiseen tuotteeseen. Kirjoituksessa esitellään myös ketterien menetelmien iteratiivisen prosessin kulku. Ketterää ohjelmistoprosessia vertaillaan vesiputousmallin mukaiseen prosessiin, jonka ongelmia ketterä malli pyrkii ratkaisemaan. 

Ketterä ohjelmistokehitys on saanut osakseen myös kritiikkiä. Ongelmiksi mainitaan seuraavia:
- vaatii kokeneita työntekijöitä, 
- kehitystyön aikana ilmenevät rajoitteet ja vaatimukset, 
- työn kehitysryhmille jakaminen vaikeaa, 
- voidaan joutua tekemään suuri määrä työtä uudelleen. 
- Myös liiallinen XP:n mukainen ketteryys nähdään ongelmallisena, jos vaatimukset ovat tarkkaan etukäteen tiedossa. 
- Lisäksi myöhään tehtävissä päätöksissä nähdään riskejä hyötyjen ohella. 

Ratkaisuna ongelmiin ja kritiikkiin esitetään ketterän ohjelmistokehityksen periaate, jonka mukaan ryhmän tulisi mukautua ollakseen tehokkaampi. Tutkielma esittelee metodiikkoja, joiden avulla ohjelmistoarkkitehtuurityö voidaan sisällyttää ketteriin metelmiin. Näistä käytännöistä mainitaan: 
- "Sprint 0", 
- "Arkkitehtuuri erillisenä prosessina" , 
- "suunnittelupiikit", 
- "arkkitehtuurijaksot" ja
- "arkkitehtuuritarinat".
